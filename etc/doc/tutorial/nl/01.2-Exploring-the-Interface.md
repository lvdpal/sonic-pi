1.2 Ontdek de Interface

# De Sonic Pi Interface

Sonic Pi heeft een heel simpele interface om muziek te coderen. Laten
we eens wat tijd besteden om alle hoeken te ontdekken.

![Sonic Pi Interface](../images/tutorial/GUI.png)


* *A* - Afspeelbediening
* *B* - Editor Bediening
* *C* - Info en Help
* *D* - Code Editor
* *E* - Voorkeurenpaneel
* *F* - Log Viewer
* *G* - Helpsysteem


## A. Afspeelbediening

Deze roze knoppen zijn de belagrijktste bediening voor het starten en
stoppen van het geluid. Zo is er de *Run* knop voor het afspelen van de
code in de editor, *Stop* voor het stoppen van de code, *Save* voor het
opslaan van de code naar een externe file en *Record* voor het maken van
(een WAV file van) het geluid dat afgespeeld wordt.

## B. Editor Bediening

Deze oranje knoppen laten je de code editor manipuleren. De *Size +* en
*Size -* knoppen laten je de tekst groter en kleiner maken. De *Align* 
knop laat je de code netjes maken om het er professioneel uit te laten zien.

## C. Info en Help

Deze blauwe knoppen geven je toegang tot informatie, hulp en voorkeuren.
De *info* knop laat je het informatiescherm openen dat informatie over 
Sonic Pi zelf bevat - het kernteam, de geschiedenis, de mensen die hebben
bijgedragen en de gemeenschap. De *Help* knop toont of verbergt het 
helpsysteem (*F*) en de *Prefs* knop toont of verbergt het voorkeurenpaneel
waarin je enkele simpele systeemparameters kunt instellen.

## D. Code Editor

Dit is het deel waar je je code gaat schrijven en muziek gaat componeren/
uitvoeren. Het is een simpele teksteditor waarin je code kunt schrijven, 
verwijderen, knippen, plakken, etc. Het is een soort van heel simpele
versie van Word of Google Docs. De editor kleurt automatisch de woorden
afhankelijk van hun betekenis in de code. Dat lijkt misschien eerst wat
vreemd, maar je gaat het al snel heel erg handig vinden. Zo weet je 
bijvoorbeeld dat iets een getal is omdat het blauw is.

## E. Voorkeurenpaneel

Sonic Pi ondersteunt een aantal instelbare voorkeuren die benaderd kunnen
worden door op de *prefs* knop te drukken in de 'Info en Help' knoppenset.
Deze knop bepaalt namelijk de zichtbaarheid van het voorkeurenpaneel, dat
deze opties bevat. Voorbeelden zijn bijvoorbeeld het afdwingen van 'mono
mode', het inverteren van de stereo, het aan- en uitzetten van dingen die
in de logs gezet worden, en ook een volumeregeling en audio selector. Deze 
laatste twee zijn alleen van toepassing op de Raspberry Pi.

## F. Log Viewer

Als je je code afspeelt wordt er informatie over wat je programma doet
getoond in de log viewer. Standaard zie je een bericht voor elk geluid dat 
je maakt met het exacte tijdstip waarop het geluid getriggered wordt. Dit
is heel erg nuttig voor het debuggen van je code en om te begrijpen wat je
code precies doet.

## G. Helpsysteem

Ten slotte is het helpsysteem een van de belangrijkste delen van de Sonic 
Pi interface. Je vindt het onder aan het scherm. Het kan aan- en uitgezet worden
door op de blauwe *Help* knop te drukken. Het helpsysteem bevat hulp en informatie 
over alle aspecten van Sonic Pi, inclusief deze handleiding, een lijst met
beschikbare synths, geluidsfragmenten, voorbeelden, effecten en een complete
lijst van alle functies die Sonic Pi biedt om muziek te coderen.
